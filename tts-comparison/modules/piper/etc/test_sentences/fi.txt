Sateenkaari on spektrin väreissä esiintyvä ilmakehän optinen ilmiö.
Se syntyy, kun valo taittuu pisaran etupinnasta, heijastuu pisaran takapinnasta ja taittuu jälleen pisaran etupinnasta.
Koska vesipisara on dispersiivinen, valkoinen valo hajoaa väreiksi muodostaen sateenkaaren.
Prisman tuottama spektri on valon eri aallonpituuksien tasainen jatkumo ilman kaistoja.
Ihmissilmä kykenee erottamaan spektristä erikseen joitain satoja eri värejä.
Tämän mukaisesti Munsellin värisysteemi erottaa 100 eri värisävyä.
Päävärien näennäinen erillisyys on ihmisen näköjärjestelmän ominaisuus ja päävärien tarkka lukumäärä on jossain määrin vapaavalintainen.
